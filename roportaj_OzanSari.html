<!DOCTYPE html>
<html lang="tr">
<head>
  <meta charset="utf-8" />
  <meta name="viewport" content="width=device-width, initial-scale=1, shrink-to-fit=no" />
  <meta name="description" content="" />
  <meta name="author" content="" />
  <title>Sonat Coşkuner’in Keman Sınıfı YOLCULUK Projesi</title>
  <!-- Favicon-->
  <link rel="icon" type="image/x-icon" href="assets/favicon.ico" />
  <!-- Font Awesome icons (free version)-->
  <script src="https://use.fontawesome.com/releases/v5.15.4/js/all.js" crossorigin="anonymous"></script>
  <!-- Google fonts-->
  <link href="https://fonts.googleapis.com/css?family=Montserrat:400,700" rel="stylesheet" type="text/css" />
  <link href="https://fonts.googleapis.com/css?family=Lato:400,700,400italic,700italic" rel="stylesheet"
    type="text/css" />
  <!-- Core theme CSS (includes Bootstrap)-->
  <link href="css/styles.css" rel="stylesheet" />
</head>
<body>

  <!-- Navigation-->
  <nav class="navbar navbar-expand-lg bg-secondary text-uppercase fixed-top" id="mainNav">
    <div class="container">
      <a class="navbar-brand" href="index.html">Sonat Coşkuner</a>
      <button class="navbar-toggler text-uppercase font-weight-bold bg-primary text-white rounded" type="button"
        data-bs-toggle="collapse" data-bs-target="#navbarResponsive" aria-controls="navbarResponsive"
        aria-expanded="false" aria-label="Toggle navigation">
        Menu
        <i class="fas fa-bars"></i>
      </button>
      <div class="collapse navbar-collapse" id="navbarResponsive">
        <ul class="navbar-nav ms-auto">
          <li class="nav-item mx-0 mx-lg-1"><a class="nav-link py-3 px-0 px-lg-3 rounded" href="roportajlar.html">Röportajlar</a>
          </li>
          <li class="nav-item mx-0 mx-lg-1"><a class="nav-link py-3 px-0 px-lg-3 rounded" href="hakkinda.html">Deneyimler</a></li>
          <li class="nav-item mx-0 mx-lg-1"><a class="nav-link py-3 px-0 px-lg-3 rounded" href="analizler.html">Analizler</a></li>
          <li class="nav-item mx-0 mx-lg-1"><a class="nav-link py-3 px-0 px-lg-3 rounded" href="gorusler.html">Görüşler</a></li>
          <li class="nav-item mx-0 mx-lg-1"><a class="nav-link py-3 px-0 px-lg-3 rounded" href="konserler.html">Konserler</a></li>
          <li class="nav-item mx-0 mx-lg-1"><a class="nav-link py-3 px-0 px-lg-3 rounded" href="galeri.html">Galeri</a></li>
        </ul>
      </div>
    </div>
  </nav>

  <section class="page-section  mt-5" id="about">
    <div class="container">
      <!-- About Section Heading-->
      <h2 class="page-section-heading text-center text-uppercase ">Ezgi Su Altan</h2>
      <!-- Icon Divider-->
      <div class="divider-custom divider">
        <div class="divider-custom-line"></div>
        <div class="divider-custom-icon"><i class="fas fa-star"></i></div>
        <div class="divider-custom-line"></div>
      </div>
      <!-- About Section Content-->
      <div class="row">
        <div class="">
          <h1>Ezgisu Altan- Ozan Sari röportajı 25 Aralık 2021</h1>
          <p class="lead">
            EA-Müziğe babanızın sazı ile başladığınızı biliyoruz, kemana geçişiniz nasıl oldu?
          </p>
          <p class="lead">            
            OS- Ben beş yaşımda başladım enstrüman öğrenmeye. Aslında bakarsan babam oyun oynayayım diye (herhalde parası yoktu diye düşünüyorum) bunu yaptı. Sonra bana bir metre boyunda, yaşıma uygun bağlama getirdi. Biraz oyun oynayarak başladım. Hem ilgimi hem de yeteneğimi görünce, bana ders vermeye başladı beş altı yaşındayken. Ve dört sene boyunca ilk enstrüman hocam ve ustam oldu. Aslına bakarsan en değer verdiğim insandır. 9,5 yaşında nerde olduğunu hatırlamıyorum keman dinledim. Sonrada Bülent Cansu (amca) diye bir kemancıyla karşılaştık. Onu izledik ve “Ben artık keman çalmak istiyorum” dedim. Babam ilk başta ciddiye almadı, bunun heves olduğunu düşündü. Ben biraz diretince Bursa merkezde dolaşırken duvarda konservatuar yetenek sınavı afişini gördüm. İlk kurulduğu sene 1998- 1999 yetenek sınavı ile öğrenci alınıyor yazıyordu. Babam da “Gir, kazanırsan okursun” dedi. Üç ay sonra sınava girdim. Kazandım. Ben “kemancı olmayacaksam beni almayın. Başka arkadaşları alın” dedim. Sonra beni kemancı yaptılar. Bende böyle bir hikayesi var, biraz da şans eseri, kemanı o gün dinlemeseydim, görmeseydim o kemancıyı, kemancı olmayacaktım belki de.
          </p>
          <p class="lead"> 
            E.A: Hem keman eğitimcisi hem de konserler veren bir icracısınız. Mesleğinizin zorlukları var mı?
          </p>
          <p class="lead"> 
            O.S: En başta çok küçük çocuklarla çalışıyor olmak, bu çocukların geleceğine yatırım yapıyor olmanın bir sorumluluğu var. Konservatuarda 10 senedir öğretmenlik yapıyorum. Mezun olduktan bir sene sonra başladım. Ben 2010 da mezunuyum. 2011 yılının aralık ayında başladım. Resmi olarak da Şubat 2012’de hocalığa başladım. Bu sene 10 yıl oluyor. Bize, konservatuara gelen öğrencilerin çoğu bu mesleği icra etmek için geliyorlar. Sekiz, dokuz yaşında, hayatına daha o yaşta karar vermek; onu o şekilde yönlendirmenin büyük bir sorumluluğu var üstümüzde ister istemez. Yapacağımız en ufak bir hata o çocukları meslekten soğutmaya ve onların hayatlarına engel olmaya kadar gidebiliyor veya bazen de o çocuğun kemancı olamayacağını bir icracı olamayacağını fark etmek ve bu durumu onlara açıklamak, onları ikna etmek veya onları daha doğru yola sevk etmek konusunda da zorluklar yaşıyoruz. Ama çok zevkli bir iş. Güzel bir iş. Bugüne kadar hiç olumsuz bir şeyle karşılaşmadım. Kendi öğrencilerimle aramda bu durum bana her zaman güç veriyor. Ama tabii öğrenciyle, insanla uğraşmanın verdiği bir güç var. Zorluk var. Bunun dışında bir taraftan öğretmenlik yapmak, öğrencilere o vakti ayırmak, resmi olarak bir konservatuarda hoca olmanın, devlet memuru olmanın verdiği bazı zorlukları yaşıyorum. Aynı zamanda bir şeyler çalmaya çalışmak, belli düzeyde eserleri çalmak, belli sayıda konser vermek, her sene farklı birkaç program çıkartıp bir solo resital, bir orkestra eşliğinde konser yapmak veya bir piyano resitali yapmak bunlar da ister istemez hayatımızdan fedakarlıklar yapmamıza neden oluyor. 
Ben mesela yazları tatil yapmıyorum. Daha çok bir sonraki yılın konser programını düşünmeye, onun ilk çalışmalarını yapmaya çalışıyorum. Şöyle ki; “Bu sene Bach’ın şu sonatını çalarım, yanında Haendel’in bu sonatını çalarım. Paganini’nin bu kaprisini çalarım. Ben bunu üç yıl önce çalmıştım. İstanbul da konser vereceğim onlar bunu benden dinlemişlerdi, bunun yerine başka bir şey çalayım” gibi… Aslına bakarsan bir nevi mühendis gibi hayatımı geleceğimi tasarlamama neden oluyor. Bu her solistin, konser veren enstürmanistin en büyük sorunu. Hayatımı ben konser vererek kazanmıyorum, sonuçta hocalık yaparak kazanıyorum. Maddi gelirimi, hayatımı idame ettirdiğim taraf, o taraf. Ancak, işimi ikiye bölmüş durumdayım. Aynı zamanda çalma kısmına da en az hocalık kadar da değer veriyorum. Bu da hayatımdan böyle bir zaman fedakarlığı yapmama neden oluyor. Her şeyden önce, “bugün yoruldum, bugün okulda işler çoktu, çalışmayayım” diye bir lüksümüz olamıyor. Geçtiğimiz hafta 20 küsur saat ders yaptım. Aynı zamanda bu hafta resitalim olduğu için en az 20-25 saatte keman çalışmak zorunda kaldım. Böyle zorlukları var. İkisi de çok zevkli, birbirini destekleyen, besleyen iş kolları ve bu benim kendi tercihim. O yüzden zorluktan daha çok, bunun mutluluğuyla, bunun hazzıyla, bunun insanların yüzünde bıraktığı gülümsemesiyle ilgileniyorum. “Zorlanıyorum” diyemem açıkçası.
          </p>
          <p class="lead"> 
            E.A: Konserlerinizde çaldığınız parçaları neye göre seçiyorsunuz?
          </p>
          <p class="lead">
            O.S: Benden konser isteyen bazı kurumlar, insanlar oluyor. Bazen mesela, yaylı orkestra eşlikli, nefesliler olacak deniyor. İşte o zaman hemen yaylı orkestra eşlikli keman eserlerini tarıyorum. Baktığımda hangilerini çaldım, hangilerini çalabilirim, daha önce o orkestrada kimler neler çalmış, neler çalınmamış gibi şeyler beliriyor aklımda. Mesela geçtiğimiz sene pandemi den hemen önce Muğla Büyükşehir Belediye Orkestrası benden bir solo konser istedi. Dediler ki “yaylı eşlikli olacak”. Benim hemen aklıma Vivaldi`den Mevsimler geldi. Ancak, ben onlara Vivaldi Mevsimler dediğimde başka birinin bunu aynı yıl açılış konseri olarak yaptığını ve dolayısıyla başka bir şey çalıp çalamayacağımı sordular. O zaman Vivaldi`yi eleyip Tartini`nin Şeytan Trili Sonatı aklıma geldi. Konserde çaldığım eserleri hangi konserde çalacağım, nerede çalacağım, hangi salonda, hangi orkestrayla ya da hangi grupla çalındığını ve daha önce çalınıp çalınmadığını soruyorum. Ama kendi başıma bir şeyler çalacaksam (solo keman resitali gibi) daha önce çalmadığım eserler olsun istiyorum. Örneğin yarın (26 Aralık 2021) çalacağım eserleri aynı zamanda Nisan ayında Bursa`da da çalacağım. Bu sezonun eserleri arasında Bach`ın Mi Majör 6 numaralı partitası var. Pandemiden önce de ikinci sonatını çalmıştım, ondan üç sene önce de Sol Minör sonatını çalmıştım. Hep kendimi yenilemeye, taze tutmaya ve yeni bir şeyler çalmaya çalışıyorum. Bazen de elimde olan eserleri. Fakat gittiğim yerlerde hiç çalmadığım eserleri tekrar gün yüzüne çıkartıyorum. Biraz eskilerden, biraz yenilerden. Her konserde yüzde 60 yeni eserler koyarak konsere çıkıyorum. Hem repertuarımı genişletmeye çalışıyorum hem de yeni bir şeyler yapmış olmanın verdiği heyecanı tatmak istiyorum. 
          </p>
          <p class="lead">  
            E.A: Güzel çaldığınızı düşündüğünüz performansınızı beğendiğiniz ilk eser neydi? Ve ne zaman çalmıştınız?
          </p>
          <p class="lead">
            O.S: 2003 yılında Bursa Tayyare Kültür Merkezi`nde çaldığım Louis Spohr`un iki numaralı Re Minör konçertosunun ilk bölümünü sahnede çalıp, güzel çaldığım ilk eser olarak görüyorum.
          </p>
          <p class="lead">
            E.A: Uzun yıllardır, klasik müzik eğitimi alan öğrencilerin hedefi Avrupa’da eğitim görmek ve yaşamak. Klasik müziğin beşiği olduğunu düşündüğümüz Avrupa’da, bu işi yapan birisi olarak yaşamayı düşündünüz mü?
          </p>
          <p class="lead">
            O.S: Zamanında bu tür girişimlerim oldu. Burslar kazandım, sınavlar kazandım. Bir dönem Paris`ten bir hoca bir konserimi dinleyip bana bir teklifte bulundu. Ondan sonra 2013 yılında İsviçre`de katıldığım bir Masterclass sonrasında yine başka bir hoca benimle çalışabileceğini söyledi. Fakat maddi durumumdan dolayı kabul edemedim. Borusan Vakfı ve Eczacıbaşı bursları şimdiki gibi yaygın değildi. İstanbul, Ankara gibi illerde okumadığım için bunlardan haberdar değildim belki de. O treni kaçırdım diyebilirim. Ancak kalıcı olarak gidip 3-5 sene orada okuyayım, mesleğimi yapayım ve hayatımın bir bölümünü orada geçirmek gibi bir isteğim olmadı. Ben biraz yaşadığım yere ve ailesine bağlı bir adamım bu anlamda. Bir de Youtube gibi sosyal medyanın gelişimi bizlerin işini kolaylaştırdı. Yeri geliyor bunu internetten parayla satın alıyorum, yeri geliyor Youtube`tan, Spotify`dan vs platformlardan bulabiliyorum. Gidip gelmek çok daha kolay bu anlamda. Dolayısıyla hayatımın bir kısmını Avrupa`da geçirme isteğim olmadı. Bunun kendi hayatım için çok büyük eksik olduğunu düşünmüyorum. Ama Viyana`ya, Münih`e, Berlin`e, Moskova`ya ve New York`a gitmek isteyenlere hem hak veriyorum hem de destek olmaya çalışıyorum. Çünkü bu işler değer verildiği yerlerde daha büyük anlam kazanıyor. Klasik müziğin Türkiye`de de yeri var. Fakat bu iş az önce saydığım yerlerin işi. Bu müzikle ilgilenen kimselerin Viyana`ya ya da Münih`e gitmelerine hak veriyorum fakat gittikleri ülkelerde aldıkları birikimi ülkemizde de paylaşmaları gerektiğini düşünüyorum. Benim eğitim aldığım hocaların biri Londra`da biri de Moskova`da kalmış oldular. Bana çok destek oldular ve önümü açtılar. Tabir-i caizse Avrupa`yı ayağıma getirdiler. Yaşadığımız çağda oralara gidip gelmek ve oralardan bilgi almak. Ama, benim bireysel anlamda böyle bir arzum olmadı açıkçası.
          </p>
          <p class="lead">
            E.A: Öğrencilerinizi yetiştirirken onlara keman öğretme dışında başka kazanımlar da sağlama amacınız var mı?
          </p>
          <p class="lead">
            O.S: Tabii ki. Çünkü müzik açısından evrensel işler yapıyoruz. Örneğin, bir yarışmada Portekizli, Çinli, Hollandalı ya da farklı milliyetlerden insanlarla bir araya geliyoruz. Bundan dolayı evrensel insan olmalarını isteriz. Buna istinaden bir yabancı dil bilmelerini, mümkünse iki yabancı dil bilmelerini, dünya klasiklerine hâkim olmalarını, müziğin ve diğer sanat dallarını bilmek önemli. Sadece keman müziği yapmak, keman müziğini öğretmiyor. Müziğin diğer dallarını da bestecilerin diğer eserlerini de sanatçıların ve müziğin diğer olaylara nasıl baktığını da öğrenmemiz gerekiyor. Çok basit bir örnek vereyim, Newton`un Spectrum`u bulmasının ardından dünyadaki bilim çok çabuk değişti. 100, hatta 50 yıl içerisinde insanlığın geçmiş tarihindeki 25-30 bin yıl içerisinde yaptığı atılımı 2’ye, 3’e, 4’e katladı. Yani fiziğin temel yasalarının belirlenmesi ile birlikte ondan sonra 200-300 yıl içerisinde biz roketi bulduk, radyoyu bulduk televizyonu bulduk, uzaya çıktık, cep telefonunu bulduk, interneti bulduk yani geçmişimizdeki 25 bin yılla 30 bin yıllık insan geçmişiyle 200 yıllık insan geçmişi inanılmaz fazla. Dolayısıyla müziğe, kemana nasıl yansıdığını anlamaları lazım. Modern kemanın yapım tarihi hemen hemen bu yıllara tekabül ediyor, modern yayın icadı, tellerin bağırsaktan metal alaşım tellere geçişi, sesin kaydedilmesi, videonun kaydedilmesi bunun nasıl bir değişiklik yarattığına bizim hayatımızda müzik camiasında müzik hayatında öğrenmeleri, öğrenmemiz lazım ve şu an içinde bulunduğumuz hayat da öyle.  Kaç yaşındasın? 
          </p>
          <p class="lead">
            E.A:12 
          </p>
          <p class="lead">
            O.S: Yani sen 2009 doğumlusun. Sen doğmadan üç yıl önce Youtube icat edilmiş. Sen doğduktan üç yıl sonra Spotify icad edildi. Ben kemana 1999 yılında başladım. Seninle benim aramda kemana başlama yılı olarak yaklaşık 20 yıl gibi bir fark var. Ben başladıktan 6-7 yıl sonra Youtube icat edildi. Sen kemana başladığında dünyada çalınan bütün eserler, neredeyse kült eserler Beethoven’ler Tchaikovsky’ler, Mozart’lar, Bach’lar zaten Youtube’da bedava, senin erişimine açıktı. Dünya senin elinin avucunun içinde, ayağının altında. Bir saniye, iki saniye, üç saniye uzağında. Ben Bach’ın bir bölümünün sonatını üç dört farklı besteciden dinleyebiliyorken, senin şu anda, sadece bu yıl bakarsan, belki 15-20 bin yeni kayıt dinleme imkânın var. Dolayısıyla yeni dünyaya adapte olma konusunda öğrencilerime her zaman destek olmaya çalışıyorum. Her zaman yaptığınız işi dünya standartlarına getirmek için dünyayı takip etmeniz lazım. Teknolojik gelişmeleri, sanattaki değişiklikleri, kayıt teknolojisindeki değişiklikleri, nota basım değişikliklerini, tel yapımındaki değişiklikleri bilmeniz lazım. Bu anlamda biraz evrensel olmaya çabalıyorum her anlamda sanatın ve bilimin her alanında bu şekilde destek vermeye çalışıyorum öğrencilerime. Onlara da böyle insan olmalarını öğütlüyorum her seferinde.
          </p>
          <p class="lead">
            E.A: Sizi en çok etkileyen besteci ve virtüöz kemancı kimdir? Neden?
          </p>
          <p class="lead">
            O.S: Ludwig Van Beethoven. Bana biri dese ki, “Dünyada sadece bir tek besteci kalacak, diğerlerinin müziğini dinlemeyeceğiz”, ben bu insanın Ludwig Van Beethoven olmasını isterdim. Onun ismini verirdim, hatta eser olarak da 9 numaralı Kreutzer sonatının kalmasını isterdim. Beethoven biraz benim onu tanımadan önce kendi kişiliğim gibi biraz sert, biraz agresif ama kırıcı anlamında, kavgacı anlamında demiyorum. Kendi doğruları, kendi hayatı var. Biraz böyle kuralcı bir hayat. Her gün 24 tane çekirdek kahvesini tek tek ayıklayıp aynı boyutta cebine atıp gün içerisinde her gittiği yerde sekizer tanesini öğüttürüp taze taze için bir adam mesela. Müzikte yeni bir şey arayan adam. Virtüoz anlamda piyanistken, her şeyi elinin tersiyle itip besteci olmuş bir adam. 56-57 yıllık ömründe çok fazla değişime şahit olmuş ve kendini de çok değiştirmiş, yenilemiş bir adam. Normalde ben Beethoven’ın müziğini de kişiliğini de çok seviyorum. Besteci olarak “Beethoven” derdim. İcracı olarak İtalyan virtüoz Ruggiero Ricci derdim. Ricci’nin böyle bir stabil bir keman eğitimi yok. Onu da kendime benzetiyorum. Çevresinde ne bulduysa onunla beslenmiş bir enstürmanist. Keman edebiyatının en zor teknik anlamda en zor eserleri Wieniawski kaprisler, Wieniawski sonatlar, Ysaye Sonatlar, Prokofief ve Bartok sonatları çok ustalıkla çalabiliyor ve seslendirebiliyor. Ama, icrasında biraz boş vermişlik dağınıklık varmış gibi geliyor insan onu izlerken, dinlerken değil. İzlerken yayı tutuşu biraz yamuk, keman tutuşu ilginç. Çok çok uzun yıllar boyunca, nerdeyse 90-93 yaşına kadar yaşadı. 82 yılına kadar aktif kemanist olarak, kemancı olarak kaldı. Vefatına çok yakın tarihe kadar 87-88 yaşında kadar solo keman resitalleri verdi. Çok ciddi konserler ve eserlerle. O yüzden, icracı olarak da İtalyan virtüöz Ruggiero Ricci derim. Hayranlığım vardır. Özenme ve kıskanma durumu da var. Şu anda yaşayanlar arasında Kristof Barati’yi de sayabilirim ama en başta benim için Ricci geliyor.
          </p>
          <p class="lead">
            E.A: Türk keman okulunun gelişimini ve günümüzdeki dünyadaki yerini nerede görüyorsunuz?
          </p>
          <p class="lead">
            O.S: Keman okulu olarak, bir Türk keman okulunun varlığı konusunda bazı ayrıştığımız noktalar var. Ben bir keman okulunun olduğunu biliyorum, belki de bu okulun yarın da eserlerinden birini seslendireceğim ve Zeki Üngör ile başlatabiliriz. 1910-1920’li yıllarla başlatabiliriz. İstiklal Marşımızın bestecisi Osman Zeki Üngör’ün oğlu Ekrem Zeki Üngör. Mızıka-i hümayun da yetişen bir asker aslında. 11, 12 yaşında teğmen rütbesi almış. Fransa’ya gitmiş. Orada keman ve bestecilik eğitimi almış. Sonra da Türkiye’ye dönüp hem İstanbul’da hem de Ankara’da hem keman hem de bestecilik faaliyetlerini çok uzun süreler devam ettirmiş bir insan Ekrem Bey. Arkasından harika çocuk yasasıyla çıkan çocuklar geliyor. O zamanki çocuklar Faruk Bey, Suna Kan, Ayla Erduran, arkasından Cihat Aşkın hocalar geliyor. Belki biraz daha genç nesilde son 20, 30 yılda daha fazla sayıda çocuk ya da genç kemancı, benden büyük insanlar yurt dışına gittiler, yarışmalar kazandılar, orada hocalık yapıyorlar.  Ülkeye döndüler ama bu tabii ki bize ait bir keman ekolunun olduğunu söylememiz için yeterli değil. Ekol, okul aynı kökte kelimeler. Aynı yolu takip eden insanlar anlamına geliyor. Bu biraz Antik Yunan’daki felsefe ve matematik durumundan ortaya çıkmıştır. Platoncular, Aristocular, Sokratesciler gibi biz Platoncular dediğimizde felsefi anlamda dünyayı kavrama anlamında Platonla aynı yolu takip eden insanlar onun öğrencilerini söylüyoruz. Ama Türkiye’de böyle bir durum söz konusu değil. Biz Türk Keman okulu dediğimizde, hangi hocayı söyleyeceğiz de onun öğrencisi, onun öğrencisi onun öğrencisi, o hocanın yolunu takip etmiş olacak. Benim de yaşım yetmiyor. Ordinaryusluk diye bir kavram vardı.  Ordinaryus Profesör onun anlamı şuydu: öğrencinin öğrencisi Profesör olunca ve sen de aktif olarak Profesörlüğe devam ediyorsan, seni Ordinaryus Profesör ilan ediyorlardı. Bizde böyle bir durum söz konusu değil, Türk keman okulunda. Belki bunu şu şekil destekleyebiliriz, Türk keman okulunda icracılık olarak bir aynı yolu, aynı silsileyi takip etme durumu olmasa da kimi Almanya ya gitmiş kimi Fransa’ya. Türkiye’den oralara giden çocuklar var ama şimdi dünyanın her tarafına öğrenci gönderiyoruz, geri getiriyoruz. Dolayısıyla hiçbirinin aldıkları eğitimde yaptıkları müzikte verdikleri eğitimde aynı yolu aynı anlayışı takip etmiyor. Dolayısıyla bu bizde bir Macar okulunda, Rus ekolünde olduğu gibi, hatta Azerbaycan’da olduğu kadar bile aynı doğrultuda devam etmiyor. Dolayısıyla çalıcılık ve öğreticilik anlamında ben bir Türk Keman okulu olduğuna çok katılmıyorum. Ancak bestecilik anlamında belki bir Türk Keman okulu diyebiliriz. Keman için bestelenmiş, kemana beste yapmış bestecilerin belli bir anlayışları var. Türk Keman okulunu aynı zamanda bu şekilde biraz destekliyoruz. Varlığını inkâr etmiyorum ancak yapısıyla ilgili yurt dışında bugün Fransa-Belçika ekolü dediğimiz ya da Beriot’yla başlayan ama en tepede Wieuxtemps, Wieniawsky, Ysaye gibi böyle 3 bestecinin arka arkaya yürüdüğü, kemanı aynı çalmaya çalıştığı, aynı öğretmeye çalıştığı bir ekolümüz yok. Belli anlayışlarımız var. Ama genel ülke anlamında bir ekolümüz yok maalesef.
          </p>
          <p class="lead">
            E.A: Solo Keman İçin Türk Kaprisleri adında çalışmalarınız var. Bundan biraz bahseder misiniz?
          </p>
          <p class="lead">
            O.S: Tabii ki ben az önce bahsettiğim gibi 5-6 yaşında bağlama çalmaya başlayınca- geleneksel Anadolu müziği demeyi ben daha çok tercih ediyorum. Çünkü bir millete ait değil. Hatta, belki coğrafya anlamında da ayrışımları var. Geleneksel Türk müziği dediğimizde bunun içerisinde Gürcistan var, şimdiki topraklarla Suriye var, Ermenistan var, Azerbaycan var ve buradaki geleneksel yerel otantik müziklerin etkilediği bir coğrafyadan, bir dönemden bahsediyoruz- türküler öğrendim, türküler çalmaya başladım ve benim ilk tabii ki ustalarım özendiğim insanlar bağlama çalan insanlar oldu haliyle. İşte Özay Gönlüm, Talip Özkan, Bayram Arıcı, Mehmet Erenler, Arif Sağ gibi böyle bazılarını kaybettiğimiz bazıları hala hayatta olan büyük üstatlar oldular. Ben onlarla büyüdüm ama 9-10 yaşında, daha 4-5 yıllık bir müzik öğrencisiyken bir anda tepe taklak yapıp tamamen o müzikten, o disiplinden uzaklaşıp başka bir disiplin, bir müzik türü ve başka bir enstrüman öğrenmeye başladım. Ve bun u mesleki anlamda öğreten bir okulda 22 yılım geçti. 1999-2021, 23 yılım geçti. Ancak mezun olduktan sonra hala böyle içimde Türk müziğine, geleneksel Anadolu müziğine bir sevgi bir ilgi vardı. Dinliyordum, takip ediyordum. Kardeşim Ege’de, Ege Üniversitesi Konservatuarında, Türk müziği konservatuarında okudu. Annem, babam Türk müziği eğitimi veren insanlardı. Dolayısıyla ailemde, özellikle babamın tarafında bağlama çalmayan neredeyse hiç kimse yok. Ve ben o coğrafyada büyüdükçe, o coğrafyada yaşadıkça bu müzikten bir türlü kopmadım. Mezuniyetimden sonra acaba kemanla aldığım batı müziği eğitimini, o tekniği birleştirebilir miyim? Kemanı Anadolu’da Türkiye’de çalındığı gibi değil de Batı’da çalındığı gibi yapabilir miyim? diye sordum. Sonra birkaç deneme yaptım ve birkaç hoşuma giden ustalardan dinlediğim türküleri ki yarın da seslendireceğim, çalmaya çalıştım. Ortaya ne çıktı biliyor musun? Wieniawski’nin Kujawiak eseri çıktı. Kujawiak, Obertas Polenez, Mazurka, bunlar Polonya halk dansları. Biz bunu Chopin’de görüyoruz, Wieniawski de görüyoruz, Szymanowsky’de de görüyoruz. Sonra Kreisler de yapıyor demeye başladım. Bu adamın yaptığı Romen dansları ise, niye Türk dansları olmasın solo keman için yani. Wieniawsky‘nin var mesela, Avusturya ulusal marşının teması üzerine yazdığı bir çeşitleme var. İnanılmaz zor çalması. Peki biz bunu niye kendi müziğimizde yapmıyoruz? Niye bir padişahımızın bestelediği bir mehter marşı üzerinden böyle bir çalışma yapmıyoruz? Burada en büyük handikap Türk müziğinin mikrotonal müzik olmasından kaynaklanıyor. Ancak bu mikrotonal müzik biraz daha saray, divan müziğinde sanat müziği dediğimiz müzikte, Klasik Türk müziğinde daha kalabalık. Ama halk müziği öyle değil. Aslına bakarsan hiçbir halkın müziği Hindistan’dan Arjantin’e zannedildiği kadar karmaşık, zor değildir. Çok basittir, çünkü halk müziği sadece kulağı iyi olan, biraz eli kolu motor kas becerisi güçlü olan, biraz kendine özgüveni olan insanların yaptığı işlerdir. Halk şiiri ’de böyledir. Halk tiyatrosu böyledir. Dolayısıyla, yani Karagöz-Hacivat’ın metni yazılmaz. Pushkin’in, Shakespeare’in Romeo ve Juliet’in ya da başka bir oyunun metni olabilir ama Karagöz-Hacivat’ın orta oyununun, Meddah’ın, Pişekar’ın, Kavuklu’nun metni olmaz. Hazır cevabı olan, insanlar önünde konuşmayı seven ve insanları eğlendirmekten çekinmeyen insanlar köy kahvelerinde düğünlerde, festivallerde, bayramlarda çıkar herkesin önünde şiir söylerler, saz çalarlar, keman çalarlar, türkü, şarkı söylerler, tiyatro oyunu oynarlar, drama yaparlar. Dolayısıyla halk müziği zannedildiği kadar karmaşık, zannedildiği kadar mikrotonal yapılar içeren bir yapıda değil. Veya içermeyen yerleri var. La minör dediğimiz, do majör dediğimiz, üç dörtlük, dört dörtlük, altı sekizlik dediğimiz ritim kalıplarında veya modal öğeler içeren Türk müziği öğeleri var, Türk müziği eserleri var. Ben ağırlıklı olarak “Bu eserleri batı müziğinde öğrendiğim Rikoşe, Stacatto, Çift ses, oktav, sol el pizzicato, akor gibi böyle teknikleri bir araya getirerek yapabilir miyim?” dedim. Ortaya çıkan tabii ki onlarınki kadar grift değil. Çünkü besteci değilim ben. Ama Heifetz’in yaptığı, Kreisler’in yaptığı halk müziği uyarlamaları çıktı ve bunların solo keman için olması benim için daha değerli. Çünkü Avrupa müziğinin bu kadar ilerlemesindeki ana etmen, ana iki insan kemanda Niccolo Paganini ile piyano da Frederic Chopin diyoruz. Bu iki insan çok iyi virtüözlerdi, aynı zamanda bestecilerdi. Kendi virtüoz eserlerini, özelliklerini yaptıkları bestelere aktardılar. Ve bu şekilde silsile olarak devam etti. Türkiye’de de bunun örnekleri var. Yine Ekrem Zeki Üngör diyebilirim. Veya Türk beşlerinden Hasan Ferit Alnar, kanun konçertosu çalan bir insan. Fransa’da o eğitimi aldıktan sonra çaldığı enstrümana bir konçerto yazacak. Balalayka konçertosu var, Akordion konçertosu var, Pan fulüt konçertosu var, kanun konçertosu olduğunda niye enteresan geliyor ki gözümüze.  Ya da bağlama konçertosu olduğunda. Veya keman konçertosu diyoruz. Paganini’nin keman konçertosunu çalarken bir İtalyan ezgisi çalabiliyoruz. Peki biz Ulvi Cemal Erkin’nin keman konçertosunu çalarken niye bir Türk ezgisi çalmayalım? Bach’ın solo sonatlarını sarabande, gigue, alemande, courrant, bourree, menuet bir sürü Alman, Fransız, İtalyan dansı var. Ahmet Saygun’un keman için yazdığı sol parçada niye horon olmasın? Niye halay olmasın? Çok basit değil mi? Birde üç yüz yıl önce yapılmış bir şey bizim için normal de, hali hazırda yaşayan bir insanın ya da on/yirmi yıl önce vefat etmiş bir Türk’ün bizim memleketimizden bir insanın bunu yapıyor olması niye bu kadar enteresan geliyor? diye düşündüm hep. Benim de yaptığım Türk Kaprisleri ismi değerli hocam Cihat Aşkın’ın koyduğu bir isim. Şu anda on iki tane var. On iki tane halk türküsünün yakın zamanda notası basılacak, kayıtları albümü yapılacak. Batı normunda biraz Paganini’den, biraz Wieniawsky, biraz Kreisler’den, eserlerinden öğrendiğim çok seslendirme teknikleri, keman çalma teknikleri ile bir araya getirmek istedim. Ne kadar güzel oldu bilmiyorum, ama bana ve bize ait bir şey oldu. Hiçbiri benim değil, Türküler benim değil, kemanı ben yapmadım, o teknikleri ben bulmadım sadece ben bu üçünü bir araya getirdim, üçünü de hasbel kader bilen biri olarak. Sonuçta fena şeyler olmadı. Umarım daha güzelleri yapılır.
          </p>
          <p class="lead">
            E.A: Youtube’da son zanlarda birçok insan, müzisyen içerik üretiyor ve siz de bir ara, yanılmıyorsam “Dâhi müzisyenler” adında bir dizi video çektiniz. İlgi görmesine rağmen bunları daha sonra sildiniz. Vazgeçmenize sebep olan şey ne idi?
          </p>
          <p class="lead">
            O.S: “Müziğin dâhileri” isminde çekmiştim onu. Benim lisans son sınıf müzik tarihi dersinde yaptığım bir ödevdi. Aslında müzik tarihi öğretmenimiz “birer konu seçin ve o konuyu bize bir öğretmen gibi ve hiç aklımızdan çıkmayacak şekilde anlatın” demişti. Ben de üç büyük B dediğimiz Bach, Beethoven, Brahms üçlüsünü seçmiştim. Ve çarpıcı olsun diye (ödevimde) onları müziğin dahileri şeklinde nitelendirip, başlık atmıştım. Yıllar içerisinde yaptığım araştırmalarda insanların hayatları ile ilgili çok çarpısı şeyler öğrendim. Mesela, Kreisler ve Quirago’ya New York’ta on yıl arayla aynı yerde çöp kamyonu çarptığını öğrendim. Bu iki müzisyene çarpan kamyonu Auer mi kullanıyordu? diye yorum yaptım. Bu üç müzisyeni birbirine bağladım ama hiçbiri uydurma değil, tümünün belli kaynakları var. Arkadaşlarının onlara yazdığı mektuplar, onların arkadaşlarına yazdığı mektuplar, konser notları, eşlerinin, çocuklarının yazdığı hatıratlardan (alıntı ile) bazı yazılar yazmaya başladım. Vieuxtemps’ın çaldığı teneke kemanı -gerçekten olmuş 130–140 tane tenekeden yapılmış ve gerçekten satılmış- hocalarımla, arkadaşlarımla, öğrencilerimle, ailemle, çevremle hikâyeleştirdik. Sonra insanlar, “senin hitabetin de fena değil, bunları internete koy, Facebook’ta yaz” ya da “Youtube’da, Spotify’da yayımla” gibi tavsiyelerde bulundular. Pandemi döneminde boşluk bulunca bunu yapmaya başladım ve adına da o on yıl önce ödevini yaptığım “Müziğin Dahileri” ismini verdim ve dört kategoriye ayırmıştım: Türk Müziği icracıları, bestecileri, popüler müzik icracıları, besteciler ve icracılar olarak ayırmıştım. Burada yine Beethoven ile başladım ardından Aşık Veysel’i, Neşet Ertaş’ı, Paganini‘yi yaptım. Edith Piaf’ı yaptım, Barış Manço, Haifetz, Milstein hazırdı. Ancak, pandeminin sonuna doğru sanatta yeterlilik eğitimime devam etmem gerekti, öğrenci sayım arttı, on öğrenciye çıktı bir anda. Birkaç konser teklifi falan geldi derken kayıt teklifi geldi (Türk Kaprisleri) ve bir Bach CD’si çıkartacağım. Dolayısı ile bir anda bölünme fazlalaştı ve ben bu hobimi durdurmak zorunda kaldım. Birinci videoda ses kötü, ikincide müzik kötü, üçüncüde ışık güzel, dördüncüde ses güzel derken o işi de biraz öğrenmeye başlamıştım. Bu “Müziğin Dâhileri”ni yok etmedim. Yazmaya devam ediyorum. Bunları ya bir sesli CD olarak, kitap ve CD olarak yayınlamayı düşünüyorum. Tabii video kolay değil, editlemek 35-40 saat alıyordu. Dolayısı ile bunu iki – üç yıl içerisinde ses eğitimi almış bir tiyatrocunun seslendirmesi ile kesinlikle basacağım. Youtube’daki videolarımı silmemin nedeni, devamının gelmesini insanların istemesine (cevaben) “yok ben bu işi bıraktım” diyorum. Ama aramızda kalsın, kimseye söyleme yapacağım ama söz…
          </p>
          <p class="lead">
            E.A: Tam bir proje insanısınız. İki saz bir ses projesinden bahseder misiniz?
          </p>
          <p class="lead">
            O.S: Biz üç erkek kardeşiz. Benden dört yaş küçük ikiz kardeşlerim var. Biri çevre mühendisi, diğeri de bağlama sanatçısı Mahmut Cemal Sari. Bir bayram günü evde “ya” dedik, 24/25 yaşında idim, “Sen otuz yaşına geldin, ben yirmi yıldır bağlama çalıyorum, sen yirmi yıldır keman çalıyorsun. Aynı evde doğduk, büyüdük, on yedi, on sekiz yılımız geçti. Biz neden bunu bir arada yapmayı denemedik?” Bunun üzerine denedik. Baktık, güzel şeyler çıktı ortaya. Biraz otantik müziğe de yakın. Teknik özelliklerimiz birleştiğinde güzel farklı bir şey çıkıyor ortaya. İlk başta Ozan Sari, Mahmut Cemal Sari diye konser verdik. Sonra belediye ve özel kurumlardan bir günde 3-4 kişi aradı, mesaj, mail attı. Gurubumuza isim gerekti. İki kişiyiz ve iki farklı enstrüman var. “İki saz, bir ses” diyelim dedim. Sonrada bir logo oldu. Amacımız, gerçekte iki enstrüman, iki insan var ama sonuçta tek bir sound, tek bir ses var. Siz iki ses, üç ses, dört ses, beş ses duyuyor olabilirsiniz ama Beethoven’ın, Brams’ın, Shostakovich’in kulağında aklında yüreğinde o yüz-yüz elli kişilik senfonik orkestrasından çıkan sound, aslında tek bir sound. Tek bir ses duyuyor besteci. O sesi hedefleyerek onu yazıyor. Ve böyle sayfalar, sahneler dolusu insanlar. Tek ses dememedeki gerçekte bu. Birden çok enstrüman, ortak düşüncemiz, ortak hissiyatımız. Bununda çalışması bitmek üzere, albümü önümüzdeki ağustos ayında çıkacak. Kesin…
          </p>
          <p class="lead">
            E.A: İsterseniz birazda “Şehrin Kemanları” projenizden bahsedelim? 
          </p>
          <p class="lead">
            O.S: Bu biraz eski, köy enstitüsü projeleri gibi. Bursa’da resmî anlamda eğitim veren üç tane okul var. Devlet Konservatuarı, Güzel Sanatlar Lisesi ve Eğitim Fakültesi Müzik Öğretmenliği Bölümü. 2018 yılı sonunda arkadaşım, kardeşim Erhan Can Derinçiçek ile beraber kemancılardan oluşan bir topluluk kurmaya karar verdik. “Şehrin Kemanları” diye bir de isim bulduk. Çalıştık, hemen dört ay sonra bir konser tarihi aldık. Konservatuvardan sekiz, Güzel sanatlar Lisesinden üç, müzik öğretmenliği bölümünden de üç öğrenci alarak toplamda on altı kişilik keman ekibi olarak bir konser vererek “Şehrin Kemanlar” projesine başlamış olduk. Pandemiden hemen önce 2020 yılında bir solistli konser yapmak istemiştik. Sonunda duyurduk, sınav açtık ve yedi solistli bir konser planlamıştık ama mart- nisan konserlerimiz pandemi ile birlikte iptal oldu. Bu sene de mart ayının 17’si ile 22’si arasında daha önce ülkemizde çalışmış İldiko Moog gelecek. Ve Bursa da beş gün boyunca on iki keman öğrencisi ile ders yapıp son gün bir resital yaparak “Şehrin Kemanları”nın 2022 devam projesini yapmış olacağız. Bu proje öğrenciden hiçbir şeklide para istemeyen bir proje. Bu keman akademisini bir Masterclass olarak düşünebiliriz. Öğrenci sadece gelecek, başvuru yapacak. Seçimle öğrenci alıyoruz. Şu anda otuza yakın başvuru var. Bunlardan en fazla on ikisini seçeceğiz. 31 Ocak 2022’de başvurular bitiyor. Sonuçta 15–25 yaş arası başvuran kemancılar ile 5-6 günlük bir keman akademisi geçireceğiz ve bunu yılda iki kere yapmayı planlıyoruz. Bu akademilerin dışında da projeyi duyurduktan sonra yine konserlere, turnelere devam etmeyi planlıyoruz.
          </p>
          <p class="lead">
            E.A: Yakın ve uzak planlarınız arasında neler var?
          </p>
          <p class="lead">
            O.S: Şu an Uludağ Devlet Konservatuarında keman öğretmeniyim ve aynı zamanda sanatta yeterlilik eğitimime devam ediyorum. İki, iki buçuk sene içinde bu eğitimim bitecek en olması gereken planım en hızlı şeklide akademik kadroyu alabilmek. Makale, kitap yazmak, orkestra konserleri yapmak. Şu an bunlar orta uzak vade planlar olduğu için içerik ve zaman belli değil. En yakın planlarım martta “Şehrin Kemanları”, şubatta İstanbul’da keman resitalim olacak. Nisan ayında Bursa ve Ankara’da keman resitalim olacak. Yarın Antalya’da var. En yakın planım bu gece yarınki konsere, yarın gece çalışıp öbür gün ki konsere hazırlanmak. Bunun dışında birkaç albüm ve Türk Kaprisleri nota kitabım var. Bunun dışında Bach, Kreisler, Ysaye, Paganini’nin eserlerinden oluşan bir CD çalışmasına başlayacağım yaz başında. Bir de çift ses keman metodu yazıyorum. Önümüzdeki bir, bir buçuk yıl içerisinde planladığım tarihlediğim planlarım bunlar.
          </p>
          <p class="lead">
            E.A: Son soru buydu, çok çok teşekkürler.
          </p>
          <p class="lead">
            O.S: Ben teşekkür ederim
          </p>
          

            <blockquote>Nil ÇAĞLAR'ın Aralık 2021 de gerçekleştirdiği röportaj sonrasında yapılmış Ezgi Su Altan röportajlar serisinin devamı niteliğindedir.
            <cite>~ Ali Çağlar</cite>
            </blockquote>

        </div>
      </div>
    </div>
  </section>
</body>
</html>